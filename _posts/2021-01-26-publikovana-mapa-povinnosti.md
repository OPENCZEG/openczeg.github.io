---
title: "Připravujeme unikátní Mapu EG povinností"
subtitle: "<ul><li>Jednou ze základních znalostí nejen pro úřady je znát svoje povinnosti a jak je naplnit.<li>Osnova informační koncepce OVS a celá řada zásad IKČR očekává zhodnocení plnění povinností eGovernmentu.<li>V rámci projektu Digitální úřad připravujeme a veřejné publikujeme zcela unikátní soubor obecných EG povinností využitelný nejen pro úřady.</ul>"
category: [clanky]
author: Vladimír Dvořák
tags: [Mapa povinností, Výstupy, Znalosti, Veřejná správa, eGovernment, Povinnosti, Naše práce, digiúřadOpendata]
---

Den 22. ledna 2021 můžeme definovat jako den významný pro oblast českého eGovernmentu a digitalizace. Byla totiž, za přispění projektu Digitální úřad v součinnosti s Open-source aliancí a partnery, elektronickou formou publikována Mapa EG povinností, která je dostupná jako sada otevřených dat všem, hlavně však těm subjektům, které jsou z profesní a legislativní stránky věci zavázáni povinnosti naplňovat, tedy pro úřady, orgány veřejné moci a další subjekty.

Mapa povinností je praktickým souborem povinností týkajících se oblasti ICT, eGovernmentu a architektury vzniknuvší na základě dnes platné legislativy a dalších právně závazných dokumentů.

Mapu povinností lze využít kupříkladu v těchto oblastech:

1. Jako základní znalost o obecných povinnostech, které nejsou formou úkonů a služeb v RPP, ale jsou důležité obdobně
2. Soubor toho, co jako povinnost musí někdo obecně naplňovat a zajistit si tak její plnění na procesní, architektonické, technické vrstvě
3. Podklad pro kvalitnější řízení ICT pro splnění povinností EG legislativy
4. Podklad pro závaznou část příloh k Informační koncepci OVS u těch, kteří mají povinnost mít a udržovat a vyhodnocovat svoji informační koncepci - Tvorba assesmentu plnění povinností na základě mapy povinností

Mapa povinností nabízí možnost jednotlivým subjektům / úřadům vytvoření přehledu povinností, které se týkají právě jich. jde v konečném důsledku o velmi cenný a užitečný nástroj umožňující rychlou orientaci subjektům v množství povinností vyplývajících z právních předpisů a dokumentů. A v nynější době obsahuje již více než 200 povinností a další povinnosti budou pochopitelně přibývat.

Webová aplikace Mapa EG povinností nabízí svým uživatelům možnost vyhledávat jednotlivé povinnosti podle různých, ale i předem stanovených, kritérií a filtrů. Povinnosti je možné studovat v prostředí webové aplikace, ale nabízí se kupříkladu i možnost jejich exportu do souboru ve formátu docx.

Velikou výhodou je plná a komplexní dostupnost všech informací, jež je nutné u každé povinnosti znát. Tedy, u konkrétní povinnosti se zobrazuje její popis, určující legislativní rámec i kupříkladu informace, která přesně říká, pro jaké subjekty je tato povinnost závazná.

Vše najdete na adrese https://www.openczeg.cz/povinnosti 