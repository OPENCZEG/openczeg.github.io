---
title: Návrh vyhlášky o seznamu položek popisu informačního systému veřejné správy
subtitle: <ul>Nová vyhláška nahrazuje starou úpravu informací o jednotlivých systémech <li> Kromě základních informací se povedou i údaje o projektových fázích <li> Bude obsahovat nově i základní aplikační architekturu systému </ul>
author: openczeg
category: legislativa 
tags: legislativa, ISVS, povinnosti
---

Ministerstvo vnitra připravilo návrh zcela nové vyhlášky, kterou se stanoví seznam toho, co musí správce zapsat do centrálního systému o všech informačních systémech veřejné správy. Od srpna letošního roku se totiž mění povinnosti pro správce systémů. Vyhláška obsahuje do té doby zcela nevídané věci, jako je aplikační architektura. Za návrh chválíme. 

Doposud se informace o všech informačních systémech vedly podle zákona o informačních systémech veřejné správy v poněkud nepřehledném a dnes už zastaralém tzv. ISoISVS. To se ale mění, neboť nový zákon o právu na digitální služby změnil i související zákony a v nich také tuto povinnost. Nově se v Registru práv a povinností vytvoří Rejstřík informačních systémů a v něm bude všechno. Zapisovat budou stále správci jednotlivých systémů, ale nově navrhovaný rozsah informací je v dnešní době daleko smysluplnější. 

Kromě základních údajů o systému a jeho správci a provozovateli se povedou údaje i o všech dodavatelích a o tom, co dodávají. Tím opět vzroste transparentnost.

Ve vyhlášce se stanovují také údaje o základní architektuře aplikace- tedy o tom, z jakých komponent se systém skládá a to včetně infrastrukturních technologií. Tyto informace tak jako tak musí každý správce mít, protože jsou a budou nutné pro schválení ministrstvem vnitra. 

Jedná se pouze o návrh, který teď prochází připomínkovým řízením, takze se teoreticky může ještě změnit. Pochopitelně vám po jeho schválení přineseme detailní rozbor a návod jak se s tím vypořádat. 


[Návrh vyhlášky o seznamu položek popisu informačního systému veřejné správy](https://apps.odok.cz/veklep-detail?pid=KORNBNWCUUFR) můžete číst a sledovat v aplikaci VEKLEP