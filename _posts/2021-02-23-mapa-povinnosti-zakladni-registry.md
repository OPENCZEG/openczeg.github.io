---
title: "V Mapě EG povinností přibyly povinnosti k základním registrům"
subtitle: "<ul><li>Mapa EG povinností slouží k poznání povinností jež musejí úřady naplňovat.<li>Dnes jsme publikovali novou skupinu povinností a to týkající se základních registrů<li>Zákon 111/2009 stanovuje celkem 111 povinností</ul>"
category: [bleskovky]
author: Michal Rada
tags: [Mapa povinností, Výstupy, Znalosti, Povinnosti, eGovernment, Veřejná správa]
---

O Mapu EG povinností je docela velký zájem, ostatně představuje prakticky jediný ucelený zdroj informací o tom, jaké povinnosti úřady v oblasti eGovernmentu obecně mají. Dnes přibyla nová skupina a to povinnosti týkající se základních registrů a propojeného datového fondu. 111 nově definovaných povinností se týká správy a využívání referenčních údajů, ale i údajů z ostatních agendových systémů. Jedná se o povinnosti zásadní a důležité a proto by je měl každý znát.


Kromě již celkem známých povinností jako jsou Považovat referenční údaj za správný, Využívat údaje ze základních registrů a agendových informačních systémů, Nevyžadovat údaje vedené v základních registrech nebo v agendových informačních systémech od subjektu, nebo Zpřístupnit údaje v základních registrech podle matice oprávnění, jsou zde i trochu exotičtější a méně známé. Mezi ty lze řadit třeba Ohlásit nesprávné využívání propojeného datového fondu, Reklamovat nesprávné údaje, 
Využívat údaje z Registru obyvatel pro agendy voleb a Zajistit autentizaci fyzických osob vykonávajících roli a působnost v agendě.

Zmapováním zákona o základních registrech je tak vytvořen konečně ucelený pohled na základní obecné povinnosti k eGovernmentu a digitalizaci. V Mapě povinností je k dnešnímu dni evidováno celkem 326 povinností.

Vše najdete tradičně na adrese https://www.openczeg.cz/povinnosti 