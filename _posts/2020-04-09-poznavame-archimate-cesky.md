---
title: "Poznáváme Archimate - česky"
subtitle: "V rámci naší aktivity Otevřené metodiky jsme publikovali první verzi učebních textů v češtiné o jazyce Archimate pro nearchitekty."
author: Michal Rada
tags: [archimate, architektura, vzdělávání, naše práce, otevřené metodiky, Aktivity, Znalosti]
categories: informace
---

O jazyce Archimate® slyšel už asi každý ajťák ve veřejné správě. Pro architekty je to denní chleba a je to pomalu jejich mateřský jazyk. Ale co když architekt nejste a přesto musíte v rámci architektury umět alespoň základně porozumět co Archimate je, co jsou jaké jeho vrstvy a nebo se naučit číst diagramy v Archimate? Nebojte se, v rámci projektu #openczeg a #otevrene-metodiky vám s tím pomůžeme. V češtině a pro lajky.

V rámci našeho projektu [Otevřené metodiky egovernmentu](http://openczeg.github.io/otevrene-metodiky) jsme pro vás v sekci Architektura připravili přehledný učební texty (nebojte se, je to fakt pro každého) k základnímu poznání a pochopení jazyka Archimate®. Myslíme si, že tento základ by si ve veřejné správě měl přečíst každý manažer a každý ajťák. Přecejen, je to univerzální a hlavně v ČR díky Národnímu architektonickému rámci také především závazný jazyk architektury.

Ale nebojte se, je to krátké, snadno pochopitelné a výstižné. A především, všechny texty a popisky a obrázky jsou v češtině (pochopitelně i s původními anglickými originály), takže je to pro vás daleko lepší, než si číst bichli s oficiální specifikací v angličtině.


[Podívejte se na dokumenty Poznáváme Archimate v češtině](https://openczeg.github.io//otevrene-metodiky/architektura/poznavame-archimate/)