---
title: "Nová sekce Legislativa a hned dva nové materiály pro vás"
subtitle: "<ul><li>Vyznat se v právní džungli není nic jednoduchého, a to ani pro samotnou veřejnou správu.<li>eGovernment a digitalizace je ještě složitější a méně srozumitelná, než ostatní oblasti.<li>Proto jsme pro vás připravili několik novinek k legislativě, a to včetně unikátního přehledu klíčových zákonů.</ul>"
category: [clanky]
author: Vladimír Dvořák
tags: [Legislativa, Otevřené metodiky, Znalosti]
---

Legislativa je základ. A protože je důležitá a protože je mnohdy dost nesrozumitelná, chceme vám všem trochu pomoci. Takže jsme zde na webu openczeg.cz i na serveru Otevřené metodiky zřídili novou sekci Legislativa. A už jsme ji naplnili dvěma užitečnými podklady, které se vám jistě budou hodit.

Vyznat se v tom, co ve kterém předpisu je a jaké všechny předpisy musím znát, není jednoduché. Digitalizace a eGovernment je často ryze technickou disciplínou a takové jsou mnohdy i právní předpisy týkající se právě EG. Ani v nich není snadné se vyznat, a to ani pro otřelé ajťáky.

Proto jsme v nové kartě Legislativa (viz navigace zde v horním panelu) připravili přehled klíčových EG předpisů. U každého předpisu je stručný popis a také odkaz na jeho aktuální publikované znění na serveru Zákony pro lidi. Jistě užitečné nejen jako základní znalostní přehled, ale snadno tak najdete vždy platné odkazy na to, co právě potřebujete.

Na serveru Otevřené metodiky jsme kromě výše zmíněného přehledu připravili ale i rozsáhlejší a [Podrobný popis obsahu vybraných předpisů k eGovernmentu](http://www.openczeg.cz//otevrene-metodiky/legislativa/eg-legislativa-podrobny-popis/), který se vám bude jistě hodit. Mrkněte se na něj.

A kromě toho chceme plnit přání některých z vás, našich příznivců, a navázat na před lety úspěšný server digilegislativa.cz a přinášet vám také zprávy a aktuality z přípravy a implementace legislativy k eGovernmentu. 