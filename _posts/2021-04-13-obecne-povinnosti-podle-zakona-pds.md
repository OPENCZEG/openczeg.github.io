---
title: "27 obecných povinností podle práva na digitální služby, na které se musí úřady připravit"
subtitle: "<ul><li>Mapa EG povinností slouží k poznání povinností, jež musejí úřady naplňovat.<li>Zákon 12/2020 o právu na digitální služby stanoví celkem 43 povinností.<li>27 z nich platí obecně pro celou veřejnou správu a jde o zcela zásadní věci.</ul>"
category: [clanky]
author: Michal Rada
tags: [Mapa povinností, PDS, Znalosti, Povinnosti, eGovernment]
---

Zákon 12/2020 o právu na digitální služby stále hýbe českým eGovernmentem a zdá se, že i přes jeho význam se na něj úřady stále moc neumějí připravit. Je prostě tak komplexní, že moc nikdo neví, jak do toho. Jaké obecné povinnosti vlastně přináší?

Zákon o právu na digitální služby (PDS) je klíčovým novým předpisem, kromě toho se jím ale mění spousta EG zákonů. Ostatně, můžete se podívat na [detailní rozbor zákona 12/2020](http://www.openczeg.cz//otevrene-metodiky/legislativa/pds_rozbor/) zveřejněný v rámci webu Otevřené metodiky.

V Mapě EG povinností je u tohoto zákona nyní evidováno celkem 43 povinností, z nichž některé jsou natolik obecné a zásadní, že budou mít obrovský dopad doslova na každý úřad. Uveďme si tedy některé z nich, které platí obecně pro všechny orgány veřejné moci:

- Poskytovat digitální služby (§ 3 odst. 1)
- Umožnit užívání digitální služby (§ 3 odst. 1)
- Umožnit činit digitální úkon (§ 4 odst. 1)
- Umožnit digitální úkon prostřednictvím datové schránky (§ 4 odst. 1 písm. a))
- Umožnit digitální úkon prostřednictvím doručeného digitálního dokumentu (§ 4 odst. 1 písm. c))
- Umožnit digitální úkon prostřednictvím informačního systému (§ 4 odst. 1 písm. d) )
- Umožnit preferovaně digitální úkon (§ 4 odst. 2)
- Zveřejnit a poskytnout elektronické formuláře (§ 4 odst. 3 věta první)
- Umožnit předvyplnění údajů v elektronických formulářích (§ 4 odst. 3 věta první)
- Strpět úkon v jakékoliv formě pokud není elektronický formulář (§ 4 odst. 3 věta třetí)
- Poskytovat osvědčení o digitálním úkonu (§ 5)
- Zahrnout do osvědčení o digitálním úkonu požadované informace (§ 5 odst. 2)
- Opatřit osvědčení o digitálním úkonu kvalifikovanými validačními prvky (§ 5 odst. 2 věta druhá)
- Poskytnout osvědčení o digitálním úkonu také zvoleným způsobem (§ 5 odst. 4)
- Strpět náhradu ověřeného podpisu digitálním dokumentem (§ 6 odst. 1)
- Strpět náhradu ověřeného podpisu elektronickým podpisem (§ 6 odst. 2)
- Nevyžadovat údaje vedené v propojeném datovém fondu (§ 7 odst. 1)
- Využívat údaje z propojeného datového fondu na základě souhlasu (§ 7 odst. 2)
- Zápis právní skutečnosti do Registru práv a povinností (§ 8 odst. 1)
- Zajistit aktualizaci zápisu právní skutečnosti do Registru práv a povinností (§ 8 odst. 3)
- Strpět osvědčení právní skutečnosti odkazem na vedené údaje (§ 9 odst. 1 písm. a))
- Strpět osvědčení právní skutečnosti výpisem z informačního systému (§ 9 odst. 1 písm. b))
- Nepožadovat předložení dokladu nebo podkladu pro právní skutečnost (§ 9 odst. 2)
- Strpět předložení elektronických dokumentů (§ 9 odst. 3)
- Strpět elektronickou identifikaci (§ 12)
- Neomezovat technologické prostředky (§ 13 odst. 1)
- Poskytovat výstupy a výpisy v otevřeném strojově čitelném formátu (§ 13 odst. 2)



Veškeré povinnosti, nejen k PDS, naleznete na veřejné [Mapě EG povinností](https://openczeg.CZ/povinnosti)

Na tyto obecné věci se musí úřady dost rychle připravit a musí s nimi počítat zejména při rozvoji svých informačních systémů a při modelování jejich byznysových služeb. Jak zaznělo na poslední schůzi pracovní skupiny architektů RVIS, to nejhorší, co by úřady mohly udělat, je strkat hlavu do písku.
