---
title: "Open-source aliance zveřejnila doporučení na právní ustanovení do smluv k otevřenosti ICT"
subtitle: "<ul><li>IKČR a mechanismus transparentnosti a anti-vendor-lockin udává povinnost nasazovat otevřená řešení a vyrovnané partnerství s dodavatelem.<li>Společnost Havel a partners v rámci Pracovního výboru pro legislativou při OA připravila právní požadavky a doporučení.<li>Toto doporučení slouźí nejen jako inspirace jak do toho, ale i jako zásobník předpřipravených a rovnou použitelných ustanovení do smluv.</ul>"
category: [dokumenty]
author: Open-source alinace
tags: [Dokumenty, Metodiky, Otevřenost, Opensource, Smlouvy, Právní věci]
---

Jste subjektem majícím za povinnost veřejné zakázky a zároveň chcete (či musíte) mít otevřená řešení a zbavit se závislosti na dodavateli? A chcete praktické rady, jak na to? [Open-source aliance](https://www.osaliance.cz) připravila za hlavního autorství společnosti [Havel a partners](https://www.havelpartners.cz/) připravila praktické doporučení, které obsahuje i předpřipravená právní ustanovení do smluv.

Být otevřený se lehce řekne, ale zkuste si najít nějaké opravdu praktické návody, jak si to nepokazit hned při vzniku vztahu s dodavatelem. Právě proto - jak slíbila - Open-source aliance v rámci Pracovního výboru pro legislativu připravila nové praktické doporučení, které je nyní zveřejněno jako veřejný draft a které tak mohou všichni volně využívat.



Na portálu [Otevřené metodiky]((https://www.openczeg.cz/otevrene-metodiky) jsou v sekci Otevřenost nově zveřejněna právní doporučení pro orgány veřejné moci a správce informačních systémů pro tvorbu veřejných zakázek a následné uzavírání smlouvy na dodání informačních systémů. Cílem je zprostředkovat oběma stranám takové informace, které povedou ke správnému nastavení parametrů při uzavírání oboustranné dohody o vybudování, dodání a implementaci informačního systému. Aby byl dodržen právní rámec, doporučuje se postupovat zejména podle zásady č. 16 a 17 Informační koncepce ČR, které stanovují požadavky na otevřenost řešení a vyrovnané partnerství všech smluvních stran.


- Doporučení [Požadavky a postupy pro otevřenost ICT řešení](http://www.openczeg.cz//otevrene-metodiky/otevrenost/pozadavky-postupy-otevrenost-ICT-reseni/)