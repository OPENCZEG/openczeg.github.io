--- 
title: "Návrh zákona č. 123/1998 Sb., o právu na informace o životním prostředí bude mít otevírací a koordinační novelu"
subtitle: Začíná se projednávat novela týkající se koordinace a sjednocování INSPIRE
author: Redakce
tags: [Legislativa, Opendata, EU, Opengovernment, Co nás čeká, Připomínkování]
---

Tzv. "INSPIRE" je způsob sjednocování a výměny a také otevírání dat nejen o životním prostředí, ale vlastně o území jako takovém. Odborníci na geodata tento pojem samozřejmě již dávno znají. Z původně vlastně nikoho nezajímajících údajů o situacích týkajících se životního prostředí a krajiny se postupem času stává etalon pro výměnu prakticky veškerých údajů týkajících se prostorových dat. EU se snaží data veřejné správy (včetně těch prostorových) otevírat a tak se konečně své novelizace dočkaly i předpisy o datech (nejen) o životním prostředí.

Ty je třeba transponovat do českého právního řádu a tak vznikla novela příslušného zákona. Ta se sice přímo otevírání dat netýká, neboť INSPIRE je již od svého počátku otevřený, nicméně řeší jeden z nejpalčivějších problémů a tím je koordinace. 

Evropské  předpisy již delší dobu stanovují datové standardy a formáty pro výměnu a publikování souvisejících dat  a možnosti  jejich využívání, chybí ale jasná  koordinace na mezinárodní a národní úrovni. Protože data o prostředí jako takovém se pochopitelně dotýkají více segmentů, od vodního hospodářství, přes lesy, dopravu, ale také třeba k silniční nebo inženýrským sítím. A tady už koordinace značně chybí. To by měla předkládána novela zákonů právě řešit.

[Návrh zákona, kterým se mění zákon č. 123/1998 Sb., o právu na informace o životním prostředí, ve znění pozdějších předpisů](https://apps.odok.cz/veklep-detail?pid=ALBSBTFGA2II) můžete po celou dobu jeho projednávání sledovat v aplikaci VEKLEP.