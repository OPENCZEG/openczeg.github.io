---
title: "V rámci projektu Digitální úřad je publikována ucelená metodika pro digitalizaci"
subtitle: "<ul><li>Metodika obsahuje jak znalostní a teoretickou část, tak i praktické postupy pro digitalizaci v jednotlivých oblastech.<li>MKetodika je jedním z hlavních výstupů projektu Digitální úřad.<li>Je určena jak pro manažery v úřadecdh, tak pro odborné zaměstnance.</ul>""
category: dokumenty
tags: [Digitalizace, Digiúřad, Dokumenty, Edukace, eGovernment, Metodiky, Naše výstupy, Otevřené metodiky, Vzdělávání, Veřejná správa]
date: 2022-02-18
author: DigiCode
---

Digitalizace je hezká věc, ale kdo s tím úřadům opravdu pomůže? K tomu byl určen projekt Digitální úřad, který byl financován z prostředků MPO. Jedním z jeho hlavních výstupů je i ucelená znalostní metodika pro digitalizaci v úřadu. A ta je teď k dispozici nejen úřadům, ale komukoliv, kdo má zájem.

Citujeme z jedné z úvodních kapitol

Tato metodika obsahuje velké množství znalostí a odkazů na další zdroje. Je určena zejména úřadům, lze ji ale použít také při výuce a vzdělávání a odborné přípravě zaměstnanců úřadů zodpovědných za jejich efektivitu a fungování a za realizaci ICT. Metodika je rozdělena do dvou hlavních částí. Uvozuje je obecné shrnutí metodiky poskytující zejména manažerům to nejdůležitější. Část Legislativní a architektonický rámec a povinnosti - jak už její název napovídá, obsahuje podrobné vysvětlení zákonného rámce pro digitalizaci a rozvoj elektronického fungování veřejné správy a také informace o závažných částech architektury a využití Národní architektury ČR a architektury úřadu. V praktické části je pak také popsáno, jak pracovat s asi nejdůležitější částí architektury, a to dokumentem Národní architektonický plán. V rámci kapitoly Architektura úřadu se rozvádí jednotlivé oblasti architektury, které úřad musí v rámci rozvoje a budování architektury vytvářet a také je naplňovat. Část obsahuje i Legislativní rámec pro eGovernment a jeho podrobné vysvětlení. Jsou zde také uvedeny všechny obecné Povinnosti související s eGovernmentem a digitalizací. Konkrétní použití metodiky a znalostí je pochopitelně na každém. Nicméně, doporučujeme následující: Následuje část Digitalizace úřadu prakticky. V ní se kupříkladu rozebírají jednotlivé hlavní oblasti digitalizace, nástroje digitalizace a věnujeme se v ní také tomu, aby vnitřní digitalizace úřadu opravdu fungovala. Dozvíte se v ní mimo jiné i to, jak se řeší povinnosti informační koncepce úřadu. Na konci části jsou pak ještě vybrané doplňující postupy pro některé části digitalizace.

1.Vrcholoví manažeři si mohou pročíst jen stručné shrnutí metodiky a to by jim mělo pro vhled stačit.
2.Osoby zodpovědné za vedení ICT a za digitalizaci si mohou pročíst část Digitalizace úřadu prakticky a podle ní buď postupovat, nebo ukládat související úkoly.
3.Odborní pracovníci si musejí prostudovat nejprve Legislativní a architektonický rámec a povinnosti a podle zde získaných znalostí pak mohou realizovat úkoly digitalizace úřadu prakticky.



Dokument je svým rozsahem poměrně obsáhlý. Z jeho obsahu uvádíme ty důležité kapitoly a podkapitoly, aby si uživatel dokázal představit, co dokument obsahuje, ještě než se do něj začte:

- Úvod
    - O projektu Digitální úřad
    - O této metodice        
    - Účel a použití        
    - Vztah k ostatním výstupům        
- Shrnutí metodiky        
- Část Legislativní a architektonický rámec a povinnosti        
    - Úvod do legislativy, architektury, povinností a rámců eGovernmentu        
    - Legislativní rámec pro eGovernment a digitalizaci úřadu        
    - Architektura a architektonický rámec        
    - Referenční rámec z Registru práv a povinností       
    - Rámec pro správu a výměnu údajů        
    - Povinnosti související s eGovernmentem a digitalizací       
- Část Digitalizace úřadu prakticky        
    - Hlavní oblasti digitalizace        
    - Nástroje digitalizace        
    - Mantinely fungování úřadu a digitalizace        
    - Výkon veřejné správy a poskytování služeb        
    - Vnitřní digitalizace úřadu        
- Doplňující postupy pro některé části digitalizace        
    - Obecné dopady nového legislativního EG rámce na úřady        
    - Jak číst a pracovat s Národním architektonickým plánem        
    - Desatero hlavních kroků k otevřeným řešením ICT v úřadu        


[Metodiku jako vždy naleznete na webu Otevřené metodiky, kde je i ke stažení](http://www.openczeg.cz//otevrene-metodiky/procesy/digiurad-metodika-digitalizace/)