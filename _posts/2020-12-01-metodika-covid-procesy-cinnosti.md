---
title: "Vznikla metodika pro úřady jak fungovat po dobu covidových omezení"
subtitle: "<ul>Je opravdu těžká doba a narozdíl od první vlny, tahle bude zdá se delší a bude mít i víc dopadů.<li>Úřady často neví, jak za mimořádných situací mají správné fungovat, aby zároveň neporušily svoje povinnosti.<li>V rámci projektu Digitální úřad tedy vznikla metodika.</ul>"
category: [clanky]
author: Michal Rada
tags: [Covid, Mimořádná situace, Metodiky, Výstup]
---

Realizátor projektu Digitální úřad spolu s partnery na základě výsledků analýzy úpravy agend veřejné správy za mimořádných situací připravili ucelenou praktickou metodiku, podle které mohou v mimořádné situaci úřady postupovat. Taková metodika veŕejné správné výrazně chyběla.

Vláda dne 30. 10. 2020 zadala Ministerstvu vnitra požadavek na zmapování agend ústředních orgánů státní správy, u nichž přichází v úvahu jejich dočasné utlumení popř. odložení jejich plnění v návaznosti na epidemiologickou situaci, resp. nouzový stav a s ním související krizová opatření omezující běžný výkon státní správy. Ministerstvo vnitra zrealizovalo šetření na ústředních úřadech, jehož výsledek vláda projednala k informaci v materiálu "Informace o výsledcích šetření agendy jejichž výkon lze s ohledem na epidemiologickou situaci dočasně utlumit".

Kromě samotných odpovědí jednotlivých ústředních správních úřadů na to, jaké agendy a jakým způsobem hodlají měnit v rámci aktuální mimořádné situace, byly identifikovány také obecné překážky. Ukazuje se, že úřady mnohdy naprosto netuší, jak k dané věci přistupovat a že velmi chybí nějaký rychle zpracovaný metodický materiál,, který by úřady mohly použít v praxi.

Takový podklad je jeden z cílů projektu Digitální úřad, přičemž se potvrdila jeho naléhavá potřeba a bylo nutno urychlit jeho zpracování a publikování úřadům zatím jako draft k veřejné diskusi.

V případě mimořádné situace, a to zejména tehdy, kdy tato mimořádná situace trvá po delší dobu než jen několik dnů, je nezbytné přemýšlet o tom, jak optimalizovat výkon úřadu jako takového. V ideálním případě by ke změnám výkonu úředních činností agent docházet nemělo, pokud si totiž úřad plní veškeré stanovené povinnosti týkající se digitalizace a již splnil základní povinnosti a principy plné digitalizace vnitřních procesů, je připraven na dopady mimořádné situace dobře. Pokud ale úřad ještě takového ideálního stavu nedosáhl, pravděpodobně bude chtít přistoupit ke změnám či omezování některých procesů po dobu mimořádné situace. Je nutné omezovat pouze to, co jde a co nezpůsobí porušení zákonných povinností, a také omezovat pouze tím způsobem, který je pro daný proces vhodný.

Metodika je pochopitelně publikována pro veřejné použití a byla distribuována i úřadům.

> Projekt Digitální úřad, Projekt #openczeg (2020): Metodický návod Jak na Změny v agendách a procesech za mimořádných situací  Web Otevřené metodiky: [http://www.openczeg.cz//otevrene-metodiky/procesy/zmeny-procesu-cinnosti-za-mimoradnych-situaci/](http://www.openczeg.cz//otevrene-metodiky/procesy/zmeny-procesu-cinnosti-za-mimoradnych-situaci/)