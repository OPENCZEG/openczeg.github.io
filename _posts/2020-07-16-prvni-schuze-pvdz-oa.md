---
title: Poprvé se sešel Pracovní výbor pro digitalizaci zdravotnictví Open source aliance
subtitle: "<ul><li>Pracovní výbory jsou dělná tělesa Open source aliance, která se věnují vždy dané problematice<li>PV pro digitalizaci zdravotnictví se chce v první řadě věnovat možnostem open-source u zdravotnických zařízení a standardům<li>Na stole byly už i první konkrétní návrhy...</ul>"
author: Michal Rada
categories: [bleskovky]
tags: [eHealth, Bleskovky, Akce, Open-source Aliance]
---

Dnes se poprvé sešl Pracovní výbor pro digitalizaci zdravotnictví, který v rámci Open source řeší - a to vás asi nepřekvapí - digitalizaci zdravotnictví. Kromě obecné diskuse jsme řešili už i konkrétní návrhy práce. A ty míří do černého, tedy do nemocnic a zdravotnických zařízení. 

Každá nemocnice je sice jiná, ale potřeby mají velice podobné. Nejedná se jen o obří nemocniční informační systémy (NIS) za stovky milionů korun. Díry jsou často tam, kde bych je ani já nečekal. V malých agendách, které se díky absenci jednoduchých a flexibilních nástrojů dělají ručně a papírově. No a tady je šance pro opensource dodavatele. My architekti zase můžeme ve zdravotnictví (kromě té národní úrovně) pomáhat velkým zařízením a poskytovatelům zdravotních služeb v tom, aby se naučily znát svoje potřeby a umět si o ně říct trh, to taky dneska trochu chybí. 

Open komunita a otevřený přístup mají zdravotnictví co nabídnout. Původně jsem šel na dnešní první schůzi PVDZ trošku skepcitký. Myslel jsem si "aspoň si tam vyřídím maily". Ale byl jsem příjemně překvapen. Místo obecné diskuse a vzdychání "co všechno je problém" se obě strany barykády (tedy zdravotnictví na jedné a dodavatelé na druhé) shodly překvapivě rychle a hlavně překvapivě hodně. Takže, na práci v tomhle uskupení se dost těším.